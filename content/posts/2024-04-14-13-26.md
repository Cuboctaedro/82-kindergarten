---
title: Επιτυχία του νηπιαγωγείου μας !!!!
date: 2024-03-24T16:26:00.000Z
category: eea-grants
---
**Επιτυχής η πρόταση του σχολείου μας για χρηματοδότηση από τα EEA grants**

Το σχολείο μας μετά από ανοιχτή πρόσκληση  των EEA grants, υπέβαλε πρόταση προκειμένου να λάβει χρηματοδότηση από τον χρηματοδοτικό μηχανισμό του ΕΟΧ. Η πρόσκληση αφορά την  ενίσχυση των διμερών σχέσεων μεταξύ ΜΚΟ και νομικών προσώπων στην Ελλάδα και φορέων από τις δωρήτριες χώρες (Νορβηγία, Ισλανδία, Λιχτενστάιν), με σκοπό την προώθηση συνεργασιών και την ανταλλαγή γνώσεων και καλών πρακτικών στον τομέα του Ασύλου και την Μετανάστευσης 

Η πρόταση που υπέβαλε το σχολείο μας ήταν επιτυχής (μοριοδότηση από ανεξάρτητους φορείς σε Ελλάδα και Νορβηγία) και θα λάβει συνολικά το ποσό των 15000 ευρώ, προκειμένου να υλοποιήσει πρόγραμμα  που σκοπεύει να δημιουργήσει διμερή δίκτυα μεταξύ φορέων σε τοπικό και διεθνές επίπεδο στην Αθήνα/Ελλάδα και το Όσλο/Νορβηγία για ανταλλαγή γνώσεων και ανάπτυξη πρακτικών που μπορούν να βελτιώσουν τις υπηρεσίες χωρίς αποκλεισμούς, νηπιαγωγείων για παιδιά που ζητούν άσυλο/πρόσφυγες. Την πρωτοβουλία έχει το 82ο Νηπιαγωγείο Αθηνών και θα συμμετάσχουν συνεργάτες νηπιαγωγείων και πανεπιστημίων από την Ελλάδα και τη Νορβηγία. Κάποιες από τις δράσεις που θα υλοποιήσει το νηπιαγωγείο μας είναι:

* Δραστηριότητες ανταλλαγής γνώσεων
* Ανάπτυξη ικανοτήτων για εμπειρογνώμονες μέσω εργαστηρίων
* Δημιουργία εκπαιδευτικού υλικού
* Διάδοση

Περισσότερες πληροφορίες:

<https://www.asylumandmigration-eeagrants.gr/el/bilateral-cooperation-gr/>
